<!DOCTYPE html>
<html lang="uk">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">
	<title>7 книжок осені для різних настроїв</title>
</head>
<body>
<header>
	<h1>Українське фентезі та кіт, який рятує книги. 7 книжок осені для різних настроїв</h1>
	<p id="header-text">Ми по-різному проживаємо осінь. Для когось це золотава пора з теплими пледами, для інших – сумні дощові дні, а хтось узагалі вважає це найкращим часом для містичних детективів.<br>
	Цьогоріч видавництва підготували книжки під будь-який осінній настрій. Розповідаємо про фентезі, детективи та теплі історії про книгарні, котів і чайні крамнички.
	</p>
</header>

<main>
	<div class="book1">
		<h3 class="author">СОСУКЕ НАЦУКАВА</h3>
		
		<h2 class="book-name">«Кіт, що рятував книжки»</h2>
		
		<h5 class="publishing-house">«Наш Формат»</h5>
		
		<p class="description first-book">
			Книги японського автора Сосуке Нацукава продовжують триматися на поличках бестселерів. Цієї осені матимемо змогу прочитати його теплу історію про книжки, котів та яскраві пригоди.<br>
			
			Рінтаро Нацукі збирається закрити букіністичний магазин, який він успадкував від свого улюбленого діда-книголюба. Проте на його шляху з’являється кіт із незвичайним проханням: він вимагає, щоби підліток допоміг йому врятувати книжки, які не прочитали та не любили їхні господарі. Разом вони переживають багато пригод і зустрічають жахливих і не дуже людей на своєму шляху.<br>
			
			Книжка наштовхує на багато роздумів. Чому ми читаємо книжки? Чи дійсно найрозумніші ті, хто найбільше читає? Чи можемо ми заощадити час, скоротивши книжку до опису сюжету? Чи варто видавати лише найпопулярніші книжки? Кожен знайде свою відповідь на сторінках.
		</p>
	</div>
	
	
	<div class="book2">
		<h3 class="author">ТЕРІЗ ЕНН ФАУЛЕР</h3>
		
		<h2 class="book-name">«Зельда»</h2>
		
		<h5 class="publishing-house">«Видавництво 21»</h5>
		
		<p class="description">
			Авторка Теріз Енн Фаулер вважає, що Зельду Сейр, дружину Скотта Фітцджеральда, перетворили на карикатурну персонажку. Її зображують або як нестабільну, ревниву дружину, або лише жінку, яка краде час для творчості та життя свого чоловіка. І Фаулер вирішила показати її як щось більше.<br>
			
			Оповідь про атмосферу нестримних і бурхливих 20–30-х років в Америці та Парижі веде сама Зельда. Роман охоплює здебільшого її роки життя з Фіцджеральдом, але також дає деякі відомості про її життя після передчасної смерті чоловіка. Зельда пише історії, які іноді виходять під іменем її чоловіка, вона живе в складних стосунках із Фіцджеральдом, своєю епохою та своїм внутрішнім світом і намагається знайти себе, а не лишитися тінню відомого письменника.
		</p>
	</div>
	
	
	<div class="book3">
		<h3 class="author">САРА ПІРС</h3>
		
		<h2 class="book-name">«Санаторій»</h2>
		
		<h5 class="publishing-house">Artbooks</h5>
		
		<p class="description">
			«Санаторій» Сари Пірс став бестселером The New York Times, рекомендацією книжкового клубу Різ Візерспун і першою книжкою для дорослих у видавництві Artbooks.<br>
			
			Дія трилеру відбувається в колишньому санаторії у швейцарських Альпах, про який завжди ходили містичні чутки. Тепер його перетворили на п’ятизірковий готель, і саме туди приїздить детективка Елін Ворнер, щоби відсвяткувати заручини свого брата. Вона страждає на ПТСР від нещодавньої проваленої місії, а горна глушина змушує її ще більше нервувати, дух санаторію досі присутній у стінах вишуканого готелю.<br>
			
			Наступного ранку вона прокидається та дізнається, що наречена брата пропала. Готель відрізаний від світу через снігову заметіль, тому лише Елін може розслідувати це загадкове зникнення. Та ніхто ще не зрозумів, що ще одна жінка зникла безвісти, і вона єдина, хто міг попередити їх про небезпеку, яка над ними нависла.
		</p>
	</div>
	
	
	<div class="book4">
		<h3 class="author">РОЗЕЛЛЬ ЛІМ</h3>
		
		<h2 class="book-name">«Магічна чайна крамничка Ванесси Ю в Парижі»</h2>
		
		<h5 class="publishing-house">«Віват»</h5>
		
		<p class="description">
			Розелль Лім, майстриня ромкомів, вміло пише легкі історії для безнадійних романтиків і любителів смачної їжі та подорожей. Її новий роман ідеальний для осені – з ворожінням на чайних листках, чарівною любовною історією та затишним Парижем.<br>
			
			Головна героїня Ванесса Ю вміє бачити долю людей на дні чашки з чаєм. Щоби не вибовкувати всім їхню долю, вона починає пити лише каву, проте за день до сватання, яке їй влаштували батьки, вона випадково бачить власну долю: смерть у результаті дорожньо-транспортної пригоди.<br>
			
			Тоді вона наважується покинути Каліфорнію та вирушає до Парижа на запрошення тітки Евелін, яка може допомогти їй позбутися цих дивовижних здібностей. Коли вона дізнається більше про себе та корінь своїх дарів, вона усвідомлює одну правдиву річ: прокляття – це не знання своєї долі, а нездатність її змінити.
		</p>
	</div>
	
	
	<div class="book5">
		<h3 class="author">НАТАЛІЯ ДОВГОПОЛ</h3>
		
		<h2 class="book-name">«Знайти країну амазонок»</h2>
		
		<h5 class="publishing-house">«Віват»</h5>
		
		<p class="description">
			Наталія Довгопол уже відома українським читачам своїми гостросюжетними книгами «Шпигунки з притулку Артеміда», «Прокляте небо» та «Мандрівний цирк сріблястої пані». Тепер колишня циркова артистка Японії та теперішня сучасна українська письменниця переносить нас у Галичину 17 століття.<br>
			
			Містечко Замкове живе спокійним життям. Буремний шляхтич зваблює дівчат, княжна приховує каліцтво, талановита скоморошка танцює зі зміями, а волоцюга здійснює дрібні крадіжки. Аж поки княжну Катрю Замковецьку не програють в карти, і вона з трьома супутниками вирушає на пошуки чарівної країни амазонок. Вони йдуть за Чумацьким шляхом, і на них чекає велика мандрівка українськими землями в пошуках загубленої античної країни.<br>
			
			Це книжка про героїв, які не хочуть бути героями. Вони відмовляються поглянути правді у вічі та йти власним шляхом. Ця історія сповнена дзвоном шабель, запахами лісу та майорінням барокових гірлянд.
		</p>
	</div>
	
	
	<div class="book6">
		<h3 class="author6">ПОЛІНА КУЛАКОВА</h3>
		
		<h2 class="book-name">«Проти ночі»</h2>
		
		<h5 class="publishing-house">«Темпора»</h5>
		
		<p class="description">
			Книжки Поліни Кулакової – насичені неочікуваними поворотами та гостросоціальними проблемами. Група Film.Ua навіть придбала права на екранізацію її роману «Дівчина, яку ми вбили», хоча студія не знімає горорів.<br>
			
			Її новий роман «Проти ночі» – це історія про одне літо, яке завершилося трагедією для трьох юних героїв. Після прогулянки зникає один із друзів, і його мама стикається з неймовірним розпачем та осудом сусідів і користувачів в інтернеті. Вони вважають, що вона жахлива мати, якщо не може прослідкувати за власним сином. Інна налаштована самостійно з’ясувати, що примусило її сина піти проти ночі назустріч небезпеці. Публічне приниження? Зруйнована шкільна дружба? Чи таємниці, що можуть руйнувати життя та притягувати смерть?
		</p>
	</div>
	
	
	<div class="book7">
		<h3 class="author">ІРЕНА КАРПА</h3>
		
		<h2 class="book-name">«Тільки нікому про це не кажи»</h2>
		
		<h5 class="publishing-house7">#книголав</h5>
		
		<p class="description">
			Українська письменниця, співачка та телеведуча знову переносить нас до красивого Парижа з його вечірками та красивими сукнями. Головна героїня, фотографка Марґо, закохана в українського поліційного, якого вона сподівається перевезти до себе в Париж, але він щоразу обіцяє прилетіти та не прилітає.<br>
			
			Водночас вона дізнається про серію вбивств у Києві – таємничий Месник вчиняє самосуд над ґвалтівниками, корупціонерами й іншими негідниками на її батьківщині. Цю справу й розслідує її поліційний. А ще про неї пише журналіст Толік-Сонік, який у вільний час детально описує відвідувачів секс-клубів.<br>
			
			В історії багато сексу, історій жінок із неординарними професіями та чорного гумору. А ще у психологічному трилері багато того, що зазвичай замовчують і бояться виносити на люди: домашнє насильство, зґвалтування та булінг.
		</p>
	</div>
</main>
<footer>
	<a target="_blank" href="https://www.wonderzine.com.ua/wonderzine/culture/books/12463-ukrayinske-fentezi-ta-kit-yakiy-ryatue-knigi-7-knizhok-oseni-dlya-riznih-nastroyiv">Джерело</a>
</footer>
</body>
</html>
